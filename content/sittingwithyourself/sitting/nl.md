#### Waarom bewustzijn?

Zitten met Jezelf gaat dus echt niet alleen om 'passief zitten'. Het doel is gedrag richting je waarden. Het middel is bewustzijn. Veel mensen zoeken hun geluk in relaties, werkprestaties, social media, spullen, geld en ander 'extern' geluk. Anderen worden geleefd door de sleur van de dag. Ze missen richting, zoeken constant afleiding of doen maar wat. Voor velen geld dat automatische gedachten en gedrag <sup class="footnote-ref"><a href="#bassie4" id="adriaan4">[4]</a></sup> het grotendeels overgenomen hebben. Hierdoor mis je de signalen die jou de goede kant op wijzen. Wanneer je echter bewust bent van wat je denkt, terwijl je iets denkt, ontstaat er ruimte voor verandering. Door de dag heen zijn er opeens allemaal keuzemomenten en dat geeft een krachtig gevoel van vrijheid en autonomiteit. Het zal je steeds makkelijker afgaan om keuzes te maken vanuit je waarden in plaats vanuit overleving. De opbrengst is een toename van geluk en voldoening. 

Er is echter nog een belangrijkere reden voor bewustzijn, namelijk: zelfonderzoek. Want wat gebeurt er als we alle lagen van het zelf afpellen? Wat kan je ervaren als je loskomt van de ideeën die je hebt over jezelf, anderen en de wereld? Wat gebeurt er als je écht naar jezelf gaat kijken zonder te verdwalen in gedachten over jezelf?
