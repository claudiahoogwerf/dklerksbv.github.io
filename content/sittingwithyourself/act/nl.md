#### Wat is ACT?
ACT staat voor Acceptatie en Commitment Therapie. Je leert aan de ene kant flexibel om te gaan met je gedachten en emoties (A van Acceptatie). En aan de andere kant onderzoek je wat je écht wilt in het leven en maak je daar concrete stappen in (C van Commitment). Het is een 3e generatie gedragstherapie (T van Therapie) en is doorontwikkeld vanuit de Cognitieve Gedragstherapie (CGT). Het grote verschil is dat je bij ACT leert hoe je de controle over je mentale ervaringen kan loslaten terwijl CGT deze juist poogt te veranderen. Een korte ervaringsoefening laat je zien waarom ACT er zo over denkt.
Het resultaat is een milde en accepterende houding naar alle ervaringen die bij het leven horen. De symptomen worden dus niet bestreden (gedachten en gevoelens) maar verminderen vanzelf doordat de onderliggende patronen en het gedrag worden aangepakt. Het doel is om ruimte vrij te maken in je hoofd zodat je meer in actie komt richting je waarden. En dat werkt erg goed. ACT is niet voor niets een van de populairste therapieën van deze tijd<sup class="footnote-ref"><a href="#bassie" id="adriaan">[1]</a></sup> en is effectief bewezen voor onder meer piekeren, depressie, angst, dwang, verslaving, psychose, lichamelijke klachten, verstandelijke beperking, eetproblemen, lichaamsbeweging en kwaliteit van leven.<sup class="footnote-ref"><a href="#bassie2" id="adriaan2">[2]</a></sup><sup class="footnote-ref"><a href="#bassie3" id="adriaan3">[3]</a></sup>ACT maakt gebruik van de 6 kernprocessen (pijltje naar foto), waaronder ook mindfulness.
