#### Wat is ACT?
ACT is een prachtige methode voor inzicht en gedragsverandering. ACT staat voor Acceptatie en Commitment Therapie. Je leert aan de ene kant flexibel om te gaan met je gedachten en emoties (A van Acceptatie). En aan de andere kant onderzoek je wat je écht wilt in het leven en maak je daar concrete stappen in (C van Commitment). Het is een 3e generatie gedragstherapie (T van Therapie) en is doorontwikkeld vanuit de befaamde Cognitieve Gedragstherapie (CGT). Het grote verschil is dat je bij ACT leert hoe je de controle over je mentale ervaringen kan loslaten terwijl CGT deze juist poogt te veranderen. Een korte ervaringsoefening laat je zien waarom ACT er zo over denkt.
_(Pop up als je op 'ervaringsoefening' klikt?) Doe je ogen dicht, en probeer een minuut lang niet aan een roze olifant te denken. Je mag overal aan denken maar niet aan een roze olifant. Zet een timer en probeer dat eens... Je ervaart het effect van deze oefening meteen: Als je probeert niet te denken aan een roze olifant denk je juist aan een roze olifant! Daarom sleutel je bij ACT niet aan de gedachten zelf maar aan de relatie die je hebt met deze gedachten._ 
Het resultaat is een milde en accepterende houding naar alle ervaringen die bij het leven horen. We werken dus niet aan de symptomen zelf (negatieve gedachten, emoties of zintuiglijke ervaringen) maar aan de onderliggende patronen. Het doel is om ruimte vrij te maken in je hoofd zodat je meer in actie komt richting je waarden. En dat werkt erg goed. ACT is niet voor niets een van de populairste therapieën van deze tijd<sup class="footnote-ref"><a href="#bassie" id="adriaan">[1]</a></sup> en is effectief bewezen voor onder meer depressie, angst, dwang, verslaving, psychose, lichamelijke klachten, verstandelijke beperking, eetproblemen, lichaamsbeweging en kwaliteit van leven.<sup class="footnote-ref"><a href="#bassie2" id="adriaan2">[2]</a></sup><sup class="footnote-ref"><a href="#bassie3" id="adriaan3">[3]</a></sup>ACT maakt gebruik van de 6 kernprocessen (pijltje naar foto), waaronder ook mindfulness.

#### Wat is Mindfulness?
Mindfulness is een eeuwenoude techniek wat zo'n 2400 jaar geleden ontstond in Azië. Het is inmiddels flink populair in het westen en wordt dagelijks toegepast door de meest succesvolle bedrijven van onze tijd, om hun werknemers effectiever en creatiever te maken (o.a. Google, Nike, Sony, IBM, LinkedIn, Ikea, Intel, Meta en Apple). Anders dan veel mensen denken is mindfulness niet ingewikkeld, zweverig of religieus. Sterker nog mindfulness is zo simpel dat iedereen het eigenlijk al doet, zonder te beseffen dat dit mindfulness genoemd wordt. Elk moment dat je namelijk iets ziet, hoort, ruikt, proeft, voelt of denkt, is een moment dat je mindful bent. De oefening is vervolgens om dit korte moment van bewustzijn te verlengen, zonder dat je afdwaalt in automatische gedachten en gedrag. 

Als er geen bewustzijn is, is het gevolg dat je wordt geleefd door de sleur van de dag. De automatische gedachten en bijbehorende handelingen nemen het dan voor het grootste deel van de tijd van je over.<sup class="footnote-ref"><a href="#bassie4" id="adriaan4">[4]</a></sup> Maar wanneer het je lukt om bewust te zijn, ontstaat er een keuzemoment. Want als je bewust bent van wat je denkt, terwijl je iets denkt, is er ruimte om te bedenken wat nu het meest waardevol voor je is. Voldoening bereik je dus door bewuste keuzes, en bewuste keuzes creëer je door mindfulness. Ook het wetenschappelijk onderzoek wijst naar de effectiviteit van mindfulness.<sup class="footnote-ref"><a href="#bassie5" id="adriaan5">[5]</a></sup> Mindfulness verminderd stress, angst, depressie<sup class="footnote-ref"><a href="#bassie6" id="adriaan6">[6]</a></sup>, pijn, verslavingsgedrag<sup class="footnote-ref"><a href="#bassie7" id="adriaan7">[7]</a></sup>, piekeren, negatieve emoties en versterkt daarnaast de aandacht en concentratie.<sup class="footnote-ref"><a href="#bassie8" id="adriaan8">[8]</a></sup> Neurologen laten ons daarnaast zien hoe het dagelijks oefenen van mindfulness ons brein effectiever, gezonder en flexibeler maakt!<sup class="footnote-ref"><a href="#bassie9" id="adriaan9">[9]</a></sup> Genoeg reden om te gaan Zitten met Jezelf. 

<section class="footnotes">
  <ol class="footnotes-list">
    <li id="bassie" class="footnote-item">
      <p class="footnote-item">
        Li, Shang, Wang, Yang & Guo, 2022: https://www.ncbi.nlm.nih.gov/pmc/articles/PMC9702511/ </sup><a href="#adriaan" class="footnote-backref">↩</a>
      </p>
    </li>
    <li id="bassie2" class="footnote-item">
      <p class="footnote-item">
        Gloster, Walder, Levin, Twohig & Karekla, 2022: https://www.sciencedirect.com/science/article/pii/S2212144720301940 </sup><a href="#adriaan2" class="footnote-backref">↩</a>
      </p>
    <li id="bassie3" class="footnote-item">
      <p class="footnote-item">
        Hayes, 2023: https://contextualscience.org/act_randomized_controlled_trials_1986_to_present </sup><a href="#adriaan3" class="footnote-backref">↩</a>
            <li id="bassie4" class="footnote-item">
      <p class="footnote-item">
        Denk aan ingesleten gewoonten en overlevingsmechanismes: fight, flight en freeze </sup><a href="#adriaan4" class="footnote-backref">↩</a>
      </p>
    </li>
    <li id="bassie5" class="footnote-item">
      <p class="footnote-item">
        Sommers-Spijkerman, Austin, Bohlmeijer & Pots, 2021: https://mental.jmir.org/2021/7/e28168/ </sup><a href="#adriaan5" class="footnote-backref">↩</a>
      </p>
    <li id="bassie6" class="footnote-item">
      <p class="footnote-item">
        Khoury et al., 2013: https://www.sciencedirect.com/science/article/abs/pii/S0272735813000731?via=ihub </sup><a href="#adriaan6" class="footnote-backref">↩</a>
            <li id="bassie7" class="footnote-item">
      <p class="footnote-item">
        Goldberg et al., 2018: https://www.sciencedirect.com/science/article/abs/pii/S0272735817303847?via%3Dihub: </sup><a href="#adriaan7" class="footnote-backref">↩</a>
      </p>
    </li>
    <li id="bassie8" class="footnote-item">
      <p class="footnote-item">
        Gu, Strauss, Bond & Cavanagh, 2015: https://www.sciencedirect.com/science/article/abs/pii/S0272735815000197 </sup><a href="#adriaan8" class="footnote-backref">↩</a>
      </p>
    <li id="bassie9" class="footnote-item">
      <p class="footnote-item">
        Tang, Hölzel & Posner, 2015: https://www.nature.com/articles/nrn3916 </sup><a href="#adriaan9" class="footnote-backref">↩</a>
  </ol>
</section>
