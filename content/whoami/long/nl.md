Hoi &#128075; Welkom op mijn site! Uiteraard wil je weten met wie je in zee zou gaan als je zou starten bij Zitten met Jezelf. Dat snap ik heel goed. Dus wie ben ik? Ik ben Daniël Klerks. Ik ben psycholoog, coach en mindfulness trainer. Ik ben muzikant en reiziger. Ik ben liefhebbende partner en bonusvader van een kat. Ik ben oprichter van Zitten met Jezelf en...  Tja, eigenlijk vind ik dit soort introducties vrij nietszeggend. Het komt neer op een aantal gedachten over mezelf en rollen die ik aanneem binnen onze maatschappij. Die poog ik de laatste tijd ook wat meer los te laten. Interessanter voor jou is mijn ervaring op het gebied van coaching.

De afgelopen 7 jaar heb ik in verschillende rollen en met verschillende therapieën mensen geholpen om van hun verslaving af te komen. En dan kom je eigenlijk ook veel verschillende type mensen tegen, met elk een unieke verzameling van problemen. Eigenlijk heb ik de hele DSM <sup class="footnote-ref"><a href="#fn1" id="fnref1">[1]</a></sup> wel langs zien komen. En wat blijkt is dat al deze symptomen onderdeel zijn van een groter probleem, namelijk het niet goed met jezelf kunnen omgaan.  De één werkt zich te pletter, de ander zit teveel op zijn smartphone en weer een ander stoort zich in onhandige relaties. Het goede nieuws is dat iedereen kan leren hoe je gelukkig kan zijn met jezelf. Mijn visie op mentale gezondheid is optimistisch, holistisch en transdiagnostisch <sup class="footnote-ref"><a href="#fn2" id="fnref2">[2]</a></sup>.

Vanuit mijn universitaire opleiding klinische psychologie (MSc) en uitgebreide werkervaring binnen de TOP GGZ instelling waar ik hiernaast werk, ben ik opgeleid in de wetenschappelijke traditie. Het onderzoeken van problemen middels de empirische cyclus en deze pogen op te lossen met [wetenschappelijk bewezen methoden](https://dklerksbv.github.io/mindfulness.html?lang=nl#mindfulness) is mij niet onbekend. Helaas bleek dit niet genoeg om mijzelf en mijn cliënten gelukkig te maken. Symptoomvrij lukte vaak nog wel, maar echt gelukkig?

Door mijn eigen zoektocht naar geluk ben ik verschillende paden gaan bewandelen. Ik ben gaan experimenteren met verschillende liefdesrelaties (poly en kink) en heb mijn partners mogen ervaren als spiegels voor zelfontwikkeling. Tot de dag van vandaag geniet ik nog volop van de liefdevolle en leerzame interacties die ik met hen mag hebben. Hiernaast ben ik dagelijks gaan mediteren en ben ik veel gaan reizen. Ik heb in Maleisië, Thailand, India en Tibet <sup class="footnote-ref"><a href="#fn3" id="fnref3">[3]</a></sup> verschillende retraites gedaan waar ik in aanraking ben gekomen met fascinerende filosofieën en spirituele tradities. Een deel van wat ik tegenkwam vond ik zweverig of zelfs klinkklare onzin. Maar de rest bleek onverwachts overeen te komen met onze wetenschappelijke manier van kijken! En de methode die zij aandroegen... bleek precies datgene te zijn geweest wat ik nodig had om weer volledig gelukkig te zijn met mezelf. En ik ben er van overtuigt dat ik ook jou door eenzelfde proces kan begeleiden. 

Mocht er nu een kritische stem in je opkomen is dat hartstikke mooi! Sterker nog, ik moedig zo'n kritische houding alleen maar aan. Kijk inderdaad zelf maar eens goed of de dingen die ik aandraag wel allemaal kloppen! Test maar uit! Experimenteer. Wil je weten hoe dat precies werkt? Klik dan even op deze [knop](https://dklerksbv.github.io/mindfulness.html?lang=nl#self).

<section class="footnotes">
  <ol class="footnotes-list">
    <li id="fn1" class="footnote-item">
      <p class="footnote-item">
        Een classificatiesysteem van alle wetenschappelijk erkende psychische diagnoses (denk aan depressie, sociale angst, ADHD, autisme etc.), het handboek van de psycholoog zeg maar </sup><a href="#fnref1" class="footnote-backref">↩</a>
      </p>
    </li>
    <li id="fn2" class="footnote-item">
      <p class="footnote-item">
        Transdiagnostisch houd in dat ik mij richt op patronen onderliggend aan diagnoses en symptomen. Ik stel liever geen diagnoses omdat deze soms meer problemen met zich meebrengen dan oplossingen. Als jij echter zelf een hulpvraag hebt voor diagnostiek help ik je daar graag bij </sup><a href="#fnref2" class="footnote-backref">↩</a>
      </p>
    </li>
    <li id="fn2" class="footnote-item">
      <p class="footnote-item">
        McLeod Ganj officieel in het Indiase gedeelte van de Himalaya, in praktijk het verblijf van de Tibetaanse regering in ballingschap, de Dalai Lama en duizenden Tibetaanse monniken </sup><a href="#fnref2" class="footnote-backref">↩</a>
  </ol>
</section>
