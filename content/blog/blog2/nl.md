####Waarom meditatie?

Meditatie wordt in het westen meestal gedefinieerd als de beoefening van mindfulness <sup class="footnote-ref"><a href="#bffn2" id="bffnref1">[1]</a></sup>. De methode van Zitten met Jezelf valt hier ook onder. We kunnen de meditatie richten op alle ervaringen waar we bewust van kunnen zijn (zien, horen, voelen, ruiken, proeven en/of denken; <sup class="footnote-ref"><a href="#bffn3" id="bffnref2">[2]</a></sup>). Kijk eens naar Schema A in het plaatje bij deze blog. Hier zie je de drie traditionele stappen van mediteren. Ik leg het schema uit aan de hand van mogelijk de bekendste vorm van meditatie in het westen, de ademhalingsoefening:

    I. Mindfulness van focuspunt: Je richt je aandacht allereerst op het voelen van de ademhaling bij bijvoorbeeld de neus, buik of borstkas 

    II. Afleiding: Vervolgens gaat er een moment zijn dat je afgedwaald bent van de ademhaling en je aandacht ergens anders is (de automatische piloot van de vorige blog heeft het weer overgenomen).

    III. Interventie: Tot slot breng je je aandacht actief weer terug naar het voelen van de ademhaling bij de neus, buik of borstkas. Na afloop van de interventie is er weer een staat van mindfulness en bevind je je dus opnieuw aan het begin van de cyclus.

Ditzelfde zou je ook kunnen doen bij bijvoorbeeld een bodyscan, maar daar is het focuspunt een specifiek deel in je lichaam (zoals de linker grote teen). 

Als je net begint met mediteren zal je mogelijk merken dat het je maar voor een paar seconden lukt om mindful te zijn van het focuspunt, voordat de automatische piloot het weer overgenomen heeft. Als jouw brein zoals die van mij werkt, kan je na een tijdje flink chagrijnig, verveeld of wanhopig worden van dat gemediteer. Dit is een heel normale reactie van het brein en overkomt iedereen. Het nadeel is dat veel mensen afhaken: 'mindfulness past niet bij mij', 'dit is te zweverig', 'waar ben ik mee bezig?', 'laat maar!'. Gelukkig heb ik een simpel stappenplan voor je, die jou gaat helpen om een situatie te creëren die meer lijkt op Schema B.

In de komende blogs vertel ik je meer over dat stappenplan aan de hand van de 3 dingen die je wilt weten voordat je begint met mediteren. Als ik dit allemaal in het begin van mijn ontdekkingstocht had mogen weten, dan had dat mij enorm veel onnodige frustratie gescheeld en zo hoop ik dat dit ook jou leven nét ietsjes makkelijker gaat maken.

Hier staan de 3 dingen op een rijtje: 
1 Basiskennis: Mindfulness en meditatie uitgelegd door de bril van een psycholoog (uitleg met name in blog 1 en 2), 
2 Grounding: Window of Mindfulness en De Mindfulness Cheatsheet (uitleg in blog 3 en blog 4) 
3 Direct Approach: Controle loslaten en non-doing (uitleg in blog 5).

Met de basiskennis en het toepassen van grounding zal je merken dat je meditaties veel makkelijker en effectiever zullen worden (bij welke meditatievorm dan ook). Daarnaast kan je beiden ook inzetten voor algemene emotieregulatie. De uitleg van de Direct Approach is onmisbaar als je wilt gaan voor diepgaand inzicht en helder bewustzijn. Tijdens meditaties, maar wellicht belangrijker nog tijdens alle andere momenten van je leven. Want vergis je niet: Alle uitdagingen die je tijdens je meditaties kan tegenkomen, kom je ook op een bepaalde manier tegen in je dagelijkse leven (of je je daar nu bewust van bent of niet). En alle vaardigheden en inzichten die je door mediteren kan opdoen, kunnen baanbrekend zijn voor de levensgebieden die er echt toe doen voor je. Meditatie is de kunst van het leren omgaan met jezelf en de wereld. En dat is een van de redenen waarom meditatie zo'n enorm krachtige patronen-doorbreker kan zijn. 


<section class="footnotes">
  <ol class="footnotes-list">
    <li id="bffn1" class="footnote-item">
      <p class="footnote-item">
         Echter, er zijn ook ander soort manieren van mediteren die vaak meer in religieuze setting gebruikt worden en in praktijk minder met mindfulness van doen hebben (denk aan chanten, mantra's repeteren, worshipping etc.). </sup><a href="#bffnref1" class="footnote-backref">↩</a>
      </p>
    </li>
    <li id="bffn2" class="footnote-item">
      <p class="footnote-item">
        Binnen veel oosterse stromingen word er ook wel gesproken van de '6 sense doors'. In deze metafoor komen de zintuigelijke ervaringen via deze 'deuren' het bewustzijn in: Zien via de ogen, horen via de oren, ruiken via de neus, proeven via de mond, voelen via het lichaam en denken via ... nou, bij denken wordt het interessant. De 6e deur is denken in de brede zin van het woord: alle mogelijke mentale ervaringen zoals gedachtes, visualisaties, interpretaties, oordelen, herinneringen, plannen, fantasieën, dromen etc. Niet voor niets genoemd als zintuig omdat oosterse stromingen, anders dan de westerse psychologie, geloven dat denken niet ontstaat door een losstaand individu die actief invloed heeft op wat er in het bewustzijn gebeurt, maar door conditionering (de automatische piloot dus). </sup><a href="#bffnref2" class="footnote-backref">↩</a>
      </p>
    </li>
  </ol>
</section>

