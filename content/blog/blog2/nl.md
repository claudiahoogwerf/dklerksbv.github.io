#### Pas op! Verandering in aantocht...

Meditatie wordt in het westen meestal gedefinieerd als de beoefening van Mindfulness (1). De methode waar ik mee werk valt hier ook onder. Bij meditatie is de intentie om de aandacht te richten (focus) op een ervaring (focuspunt; 2). De ervaring komt binnen via het zien, horen, voelen, ruiken, proeven of denken corresponderend aan de 6 type ervaringen (objecten): beeld, geluid, gevoel, geur, smaak of gedachte (3). Kijk eens naar Schema A in het plaatje bij deze blog. Hier zie je de drie traditionele stappen van mediteren. Ik leg het schema uit aan de hand van de bekendste vorm van meditatie in het westen: de ademhalingsoefening. Je richt je allereerst op het gewaarzijn van de ademhaling bij bijvoorbeeld de neus, buik of borstkas (mindfulness van het focuspunt), vervolgens gaat er een moment zijn dat je afgedwaalt bent van het focuspunt (afleiding: de automatische piloot van de vorige blog heeft het weer overgenomen en er is even geen mindfulness) en tot slot breng je je aandacht weer terug naar het focuspunt (mindfulness van focuspunt). Dit zelfde zou je ook kunnen doen bij een bodyscan maar daar is het focuspunt een specifiek deel in je lichaam (zoals je linker grote teen). 

Als jou brein zoals die van mij werkt zal je merken dat je na een tijdje flink chagreinig, verveeld of wanhopig kan worden van mediteren. Dat is een heel normale reactie van het brein en overkomt iedereen. Het nadeel is dat veel mensen afhaken: 'mindfulness past niet bij mij', 'dit is te zweverig', 'waar ben ik mee bezig?', 'laat maar!'. 

In de komende blogs leg ik 3 dingen uit die je absoluut wilt weten voordat je begint met mediteren zodat je meer gaat halen uit je meditaties, niet vroegtijdig afhaakt en het makkelijker voor je wordt om dagelijks even te zitten. Als ik dit al in het begin van mijn ontdekkingstocht had mogen weten dan had dat mij enorm veel onnodige frustratie gescheelt en zo hoop ik dat dit ook jou leven nét ietsjes makkelijker maakt.

Hier staan de 3 dingen op een rijtje: 
1 Basiskennis voor het optimaliseren van mindfulness (uitleg in blog 1, 2 en 3), 
2 De Window of Meditation en De Mindfulness Cheatsheet (uitleg in blog 3) 
3 De Methode: Open Awareness en de Direct Approach (uitleg in blog 4).

Met kennis van de eerste twee zal je merken dat je meditaties vooral veel makkelijker en effectiever zullen worden (bij welke vorm van meditatie dan ook). De uitleg van de methode is onmisbaar als je wilt gaan voor diepgaand inzicht, scherpe reflectie en helder bewustzijn. Tijdens meditaties maar belangrijker nog op de momenten dat je niet mediteerd. De methode werkt effectief voor het begrijpen van de raadsels van geluk en pijn in ons leven en zal onvermijdelijk inzicht geven in het doorgronden van de vraag: wie ben ik? Want wat gebeurt er als we alle lagen van het zelf afpellen? Wat kan je ervaren als je loskomt van de ideeën die je hebt over jezelf, anderen en de wereld? Wat gebeurt er als je écht naar jezelf gaat kijken, zonder te verdwalen in gedachten over jezelf? 

Zoals je leest is de methode die ik je wil aanleren niet alleen gericht op lekker ontspannen. Met een beetje inzet en oefening is er een beste kans dat dit je leven totaal omgooit. Zo is dat ook bij mij gebeurt, en zo ook bij vele anderen die het pad van meditatie bewandeld hebben. Ik weet het, dit klinkt allemaal wel erg mooi en veelbelovend. Dus als er nu weestand is begrijp ik dat zeker! Zo stond ik er ook in. Ik kan je alleen maar op het hart drukken dat ongeacht of je nu bij mij of op een andere manier aan de slag wilt gaan: ga ervoor! En doe dit niet voor mij of voor die ene persoon die jou meditatie heeft aangeraden, maar doe dit voor jezelf. Je zal jezelf zo ontzettend dankbaar zijn dat je dit bent aangegaan. En of je nu wel of niet gaat doorpakken, als je al zo ver bent gekomen met het inlezen op mijn website dan is het zaadje is al lang gepland en is het plantje al aan het groeien. Hoe je het ook went of keert, het proces van 'wakker worden' is al gaande (4) en je leven zal zich vanzelf gaan ontvouwen. Daar mag je op vertrouwen.


1 Echter er zijn ook ander soort manieren van mediteren die vaak meer in religieuze setting gebruikt worden (denk aan chanten, mantra's repeteren, goden/guru-worship etc.). 
2 Het woord intentie wordt gebruikt in plaats van een doel omdat een doel, anders dan een intentie, streven naar de toekomst impliceert. Bij een intentie neem jejezelf weliswaar iets voor maar poog je vervolgens niets te verwachten, te streven of te veroordelen in goed (doel behaald) of fout (gefaald). 
3 In veel verschillende stromingen binnen het boeddhisme en hindoeisme word er ook wel gesproken van de '6 sense doors'. In deze metafoor staan de 6 deuren symbool voor de bovengenoemde ervaringen, het huis staat symbool voor het bewustzijn. De ervaringen komen dus het bewustzijn in via de deuren, en vertrekken op natuurlijke wijze het bewustzijn ook weer uit. De 6e deur is samengevat als 'gedachte' in de breede zin: alle mentale ervaringen (gedachten in de vorm van verbale teksten en visualisaties; herinneringen, plannen, oordelen, fantasieën, dromen etc.). 
4 Zie ook zittenmetjezelf/bewustzijn+wie ben ik
