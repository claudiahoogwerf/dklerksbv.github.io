#### Waarom Mindfulness?

The key to enjoying the extraodrinary benefits of mindfulness meditation is the practice of everyday mindfulness – that is, showing up for your life and enjoying the moment. 
	Stephan Bodian.

Inmiddels weten we dat dagelijkse beoefening van mindfulness ontzettend veel voordelen met zich mee brengt voor onze gezondheid en geluk (reference). Maar waar haal je de tijd, energie en motivatie vandaan om daar te komen?

We beginnen bij het begin. Wat is mindfulness? De quote zegt het eigenlijk perfect: Mindfulness is niks anders dan komen opdagen bij de voorstelling van ons leven, in andere woorden: aanwezig zijn. En dat is het. Niks meer, niks minder. Veel gebruikte synoniemen zijn opmerken, waarnemen en ervaren. Tot nu toe simpel toch? Daar verschuilt zich ook al het beloofde effect: Bewust zijn van de orde van de dag. Je creërt hiermee een keuzemoment waardoor je je geluk kan optimaliseren: Verander aan dit moment wat je kan veranderen, accepteer wat je niet kan veranderen en herken het verschil tussen beiden (*).

Alle momenten dat je niet mindful bent neemt de automatische piloot het van je over. En die functioneert helaas niet zo best als het gaat om het optimaliseren van ons geluk. De automatische piloot heeft als taak om al onze ervaringen te beoordelen in 'goed', 'fout', of 'neutraal'. Het gevolg is automatisch handelen: prettige ervaringen worden opgezocht, onprettige ervaringen vermeden en neutrale ervaringen genegeerd. Daarmee optimaliseert de automatische piloot je kansen om te overleven. Het poogt onze primaire fysieke behoeftes (eten, drinken, slapen) en sociale behoeftes (veiligheid, stabiliteit, verbinding) te vervullen. Het is onmisbaar in levensbedrijgende situaties maar tijdens alle andere momenten van ons leven interpreteerd het de situatie totaal verkeerd: Situaties die ons geluk kunnen vergroten, maar ook gepaard gaan met onprettige ervaringen, worden vermeden (denk aan sporten, daten, presenteren, confronteren, kwetsbaar opstellen etc.), en situaties die ons geluk verkleinen, maar ook gepaard gaan met prettige ervaringen, worden opgezocht (denk aan overmatig werken, alcohol, drugs, telefoon etc.). Niet minder belangrijk worden neutrale ervaringen genegeerd waardoor je een vertekend beeld kan krijgen van de realiteit (denk aan zwart-wit denken, alles of niets mentaliteit etc.). Een systeem wat dus grotendeels gedoemd is om te falen. Wat daar bovenop komt is dat de automatische piloot vervolgens jou de schuld geeft van dit alles ("zie je wel, je kan er ook niks van!") waardoor je je nog ellendiger gaat voelen.

Mindfulness is noodzakelijk om gelukkig te zijn. Het goede nieuws is dat je het al lang doet, alleen wist je misschien niet dat dit mindfulness genoemd werd (2). Het slechte nieuws is dat je mindfulness niet kunt forceren, hoe graag je dat ook zou willen. Hoe eerder je dat accepteert, hoe minder frustratie je zal hebben tijdens het oefenen met mindfulness. Onthoud dit goed want dit is waardoor de meeste beginners (en ook vaak ervaren mediteerders trouwens) tegen problemen aanlopen! Wat je wel kan doen is de juiste context creëren waardoor je de optimale kans creërt voor mindfulness. Mindfulness beoefening, ookwel meditatie genoemd, is de belangrijkste voorspeller tot succes. Maar zonder de benodigde kennis zal je jezelf teleurstellen en is de kans groter dat je op begeven moment de handdoek in de ring gooit. In de volgende blog leg ik uit hoe je kan mediteren en introduceer ik 3 dingen die je absoluut wilt weten voordat je begint met mediteren (ook voor ervaren mediteerders aan te raden!).

1 Link naar onderzoek 
2 Gebaseerd op de Serenity Prayer: "May I have the serenity to accept the things I cannot change, the courage to change the things I can, and the wisdom to know the difference" 
3 Link naar Wie ben ik
