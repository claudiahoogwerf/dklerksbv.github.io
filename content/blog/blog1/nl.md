#### Waarom Mindfulness?

The key to enjoying the extraodrinary benefits of mindfulness meditation is the practice of everyday mindfulness – that is, showing up for your life and enjoying the moment. 
	Stephan Bodian.

Van mindfulness trainers, psychologen en wetenschappers in het westen tot filosofen, guru's en boeddhisten in het oosten, iedereen heeft dezelfde boodschap rondom mindfulness: De methode is simpel, de uitvoering is lastig. Inmiddels weten we dat dagelijkse beoefening van mindfulness ontzettend veel voordelen met zich mee brengt voor onze gezondheid en geluk (reference). Maar waar haal je de tijd, energie en motivatie vandaan om daar te komen? 

We beginnen bij het begin. Wat is mindfulness? De quote zegt het eigenlijk perfect: Mindfulness is niks anders dan komen opdagen bij de voorstelling van ons leven, in andere woorden: aanwezig zijn. En dat is het. Niks meer, niks minder. Daar verschuilt zich ook al het beloofde effect: Bewust zijn van de orde van de dag. Je creërt hiermee een keuzemoment waardoor je je geluk kan optimaliseren: Verander wat je kan veranderen, accepteer wat je niet kan veranderen en begrijp het verschil tussen beiden, tijdens dit moment van je leven (*).

Alle momenten dat je niet bewust bent neemt de automatische piloot het van je over. En die functioneert helaas niet zo best als het gaat om het optimaliseren van ons geluk. De automatische piloot heeft als taak om alles wat zich aandient in dit moment te beoordelen in 'goed', 'fout', of 'neutraal'. Het gevolg is automatisch handelen: prettige ervaringen worden opgezocht, onprettige ervaringen vermeden en neutrale ervaringen genegeerd. Daarmee optimaliseert de automatische piloot je kansen om te overleven. Het probleem is dat dit oeroude conditioneringsmechanisme niet gebaseerd is op feiten maar op subjectieve leermomenten uit ons verleden en met name onze jeugd. Het is onmisbaar in levensbedrijgende situaties maar tijdens alle andere momenten van ons leven interpreteerd het de situatie totaal verkeerd: Situaties die ons geluk kunnen vergroten worden vermeden (denk aan sporten, daten, presentaties geven, kwetsbaar opstellen etc.), en situaties die ons geluk verkleinen worden opgezocht (denk aan overmatig alcohol, drugs, telefoon etc.). Niet minder belangrijk worden neutrale ervaringen genegeerd waardoor je een vertekend beeld kan krijgen van de realiteit (denk aan zwart-wit denken, alles of niets mentaliteit etc.). Wat daar bovenop komt is dat de automatische piloot vervolgens jou de schuld geeft van zijn falen ("zie je wel, je kan er ook niks van!") waardoor je je nog ellendiger gaat voelen.

Mindfulness is dus noodzakelijk om gelukkig te worden. Het goede nieuws is dat je het al lang doet, alleen wist je misschien niet dat dit mindfulness genoemd werd (2). Het slechte nieuws is dat je mindfulness niet kunt forceren, hoe graag je dat ook zou willen. Hoe eerder je dat accepteert hoe minder frustratie je zal hebben tijdens het beoefenen van mindfulness. Wat je wel kan doen is de juiste context creëren waardoor je de optimale kans creërt voor mindfulness. Meditatie beoefening is de belangrijkste voorspeller tot succes, maar zonder de benodigde kennis zal je jezelf teleurstellen en is de kans groter dat je op begeven moment de handdoek in de ring gooit. In de volgende blog leg ik de verschillende vormen van mindfulness beoefening uit en introduceer ik de mindfulness cheatsheet die jou zal helpen om meer geluk te ervaren in je meditaties, en uiteindelijk in je leven. 

1 Link naar onderzoek
2Gebaseerd op de Serenity Prayer: "May I have the serenity to accept the things I cannot change, the courage to change the things I can, and the wisdom to know the difference"
3 Link naar Wie ben ik
