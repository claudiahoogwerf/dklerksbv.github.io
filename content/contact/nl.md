#### Contact & Beschikbaarheid
Voel je vrij om contact op te nemen als je vragen hebt, even wilt kennismaken of als je een losse sessie of pakket wilt aanschaffen. Ik ben het snelste bereikbaar per mail, whatsapp of via het contactformulier (klik op mijn mailadres) of als je liever even wilt bellen kan dat ook: Als ik niet opneem stuur me dan een smsje of appje zodat ik je zo snel mogelijk terug kan bellen.

De sessies zijn face to face (regio Amsterdam) of via beeldbellen (overal ter wereld). Mocht je kiezen voor face to face sessies is het belangrijk om te weten dat ik momenteel nog niet over een praktijkruimte beschik. Dat betekent dat deze gesprekken bij jou thuis of in een publieke ruimte plaats zullen vinden. Eventuele reiskosten stemmen we samen af.

Er zijn momenteel nog een paar plekken vrij voor individuele ACT coaching of individuele mindfulness training. De mindfulness groepstraining en de downloadpakketten zijn niet beschikbaar, maar stuur me een bericht zodat ik je op de lijst kan zetten van geïntresseerden. 
 
Je bent nog maar één stapje verwijderd van je start bij Zitten met Jezelf. En die ene stap zou zo maar het begin kunnen zijn van een fantastische reis vol inzicht en voldoening. Ik kijk er in elk geval naar uit om je te leren kennen en met je samen te werken. Wie weet tot snel!

Daniel Klerks
