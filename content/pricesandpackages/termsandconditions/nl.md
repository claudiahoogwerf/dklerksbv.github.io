Algemene voorwaarden
Welkom! Je wilt gaan starten met een traject bij Zitten met Jezelf of je bent van plan om een van de  producten te kopen. Allereerst, dankjewel voor het vertrouwen! Het is fijn om te zien dat je aan jezelf wilt werken en ik ga mijn best doen om jou een tevreden klant te maken. 

Daarnaast is het belangrijk dat je weet wat de rechten en plichten zijn bij je potentiële aankoop zodat je goed geïnformeerd van start kan gaan. In dit overzicht lees je alles wat je moet weten. Ik heb geprobeerd dit duidelijk op te schrijven voor je (i.p.v. de gebruikelijke ingewikkelde zinsbouw en vakjargon zoals regelmatig het geval bij algemene voorwaarden). Mocht je er toch niet helemaal uitkomen met onderstaande tekst schroom dan niet om even contact met mij op te nemen via info@zittenmetjezelf.nl of stel je vraag tijdens een van onze gesprekken.


Hoe lees je dit document?

Ik hanteer de woorden 'ik/mij'/'mijn', 'jij/jou/'jouw' en 'we/wij/ons/onze' voor respectievelijk mijzelf, 'Daniel Klerks', voor jou 'de gebruiker van het product/traject' en voor ons samen. Gebruik ik het woord product dan bedoel ik daarmee de combinatie van digitale bestanden die ik aanbied via zittenmetjezelf.nl en mijn (werk)emailadressen. Hier vallen alle door mij gecreëerde teksten, theoriën, modellen, afbeeldingen, video's en geluidsfragmenten onder die op de website te zien zijn, via de website gedownload kunnen worden of via emailcorrespondentie gestuurd worden. Gebruik ik het woord traject dan bedoel ik daarmee het gesprek (sessie) of de combinatie van gesprekken (sessies) die ik aanbied via zittenmetjezelf.nl. Als je een product wilt kopen of gekocht hebt, is de informatie in deel 1 en 3 van dit document voor jou belangrijk (1 t/m 1.2 en 3 t/m 3.5 etc). Als je een traject wilt kopen of gekocht hebt, is de informatie in deel 2 en deel 3 van dit document voor jou belangrijk (2 t/m 3.5).

Algemene informatie Zitten met Jezelf

KVK nummer:	90014669
Bedrijfseigenaar: 	Daniel Klerks
Website: 		zittenmetjezelf.nl
Telefoonnummer: 	06 35624113
Email:			danielklerks@zittenmetjezelf.nl (voor inhoudelijk contact over trajecten) 
			info@zittenmetjezelf.nl (voor administratieve zaken en info over pakketten)


1. Producten van Zitten met Jezelf

Voor de producten die ik aanbied op zittenmetjezelf.nl zijn de volgende voorwaarden van toepassing:

1.1 Geldzaken
	 De vergoeding die je betaalt, hangt af van welk pakket je koopt. Op zittenmetjezelf.nl onder 'Trajecten & Tarieven' vind je een overzicht met de meest up-to-date informatie rondom de verschillende pakketten. Staat er in het overzicht dat een pakket 100 euro kost, dan gaat het om de prijs inclusief BTW. De betalingen van de producten dienen binnen 14 dagen na de factuurdatum te zijn betaald. De declaraties en facturen worden elektronisch verstuurd per mail. Ik stuur na het verstrijken van de betalingstermijn een betalingsherinnering en geef je de gelegenheid om binnen 14 dagen na ontvangst van de herinnering alsnog te betalen. Als na het verstrijken van deze tweede betalingstermijn nog steeds niet betaald is, ben ik gerechtigd incassomaatregelen te treffen of dit door derde te laten uitvoeren. Vanaf het verstrijken van de tweede betalingstermijn zal naast het bedrag wat je mij verschuldigd bent, ook de rente en buitengerechtelijke incassokosten aan jou in rekening gebracht worden. Het rentepercentage wordt bepaald door de wettelijke rente in Nederland. Ik ben gerechtigd om de betaalvoorwaarden eenzijdig te wijzigen maar deze wijziging zal alleen van toepassing zijn op alle aankopen die jij doet die ná de wijziging van de betaalvoorwaarden (zoals aangegeven op de website van Zitten met Jezelf bij de pagina Trajecten & Tarieven). Voor alle reeds gekochte producten is er alleen bij hoge uitzondering geldteruggave mogelijk na aankoop. Mail mij op info@zittenmetjezelf.nl als je hiervoor in aanmerking wilt komen en geef duidelijk de reden aan wat de reden is van je vraag om geldteruggave. Op basis hiervan besluit ik of je in aanmerking komt voor geldteruggave, belangrijk is om te beseffen dat ik 15 euro administratiekosten reken wanneer ik je tegemoet kom.

1.2 Gegevensverwerking
	Al ons contact is vertrouwelijk. Dat betekend dat ik zonder jouw toestemming nooit persoonlijke gegevens zal delen met anderen. De persoonsgegevens die ik van je ontvang blijven binnen het communicatieplatform die we gebruiken. Samen met het overige online communicatieverkeer wat we hebben wordt dat beveiligd door de verstrekker van het communicatieplatform (denk aan microsoft en google etc.).


2. Trajecten van Zitten met Jezelf

Voor de trajecten die ik aanbied op zittenmetjezelf.nl zijn de volgende voorwaarden van toepassing:

2.1 Duur en frequentie van de sessies
	De lengte van een sessie en de hoeveelheid sessies die je tegoed hebt hangen af van het pakket wat je koopt. Op zittenmetjezelf.nl onder 'Trajecten & Tarieven' vind je een overzicht met de meest up-to-date informatie rondom de verschillende pakketten. Zoek simpelweg het pakket op wat je hebt gekocht en lees de informatie in de kolom. Staat er dat het gaat om 5 sessies en dat de sessies elk 60 minuten duren, betekend dit dat je voor de verloopdatum van het pakket totaal 5 uur aan sessies tegoed hebt. In praktijk kan het zijn dat je iets meer sessietijd krijgt dan bovenstaand staat aangegeven, bijvoorbeeld als een of meer sessies uitlopen. Daar hoef je niet extra voor te betalen. Het zal ook niet afgaan van de sessies die je nog tegoed krijgt, tenzij we dit voorafgaand aan de sessie afspreken met elkaar. De sessies kunnen helaas niet verkort worden om op die manier meer sessies dan de aangegeven hoeveelheid sessies in het overzicht te krijgen (door bijvoorbeeld de sessies in tijd te halveren maar dat je dan wel dubbele aantal sessies zou krijgen). De duur en frequentie van de sessies zoals aangegeven bij het gekochte pakket onder 'Trajecten & Tarieven' zijn dus lijdend. Wanneer wij na het gekochte pakket samen besluiten om de duur en frequentie van de sessies te veranderen, zetten we de nieuwe afspraken op papier en zal deze nieuwe overeenkomst lijdend zijn. Hoevaak de sessies plaatsvinden wordt bepaald door de mogelijkheden die jij en ik in onze agenda hebben en de verloopdatum van het pakket. Als het door onvoorziene omstandigheden  niet mogelijk is om de sessies binnen de verloopdatum te gebruiken bespreken we samen wat de mogelijkheden zijn: wordt de verloopdatum aangepast of besluiten we op een sessiestop met (gedeeltelijke) geldteruggave. Het moet dan wel gaan om buitengewone omstandigheden zoals bijvoorbeeld het medisch niet meer instaat zijn om de sessies te kunnen doen. 

2.2 Geldzaken
	 De vergoeding die je betaalt, hangt af van welk pakket je koopt. Op zittenmetjezelf.nl onder 'Trajecten & Tarieven' vind je een overzicht met de meest up-to-date informatie rondom de verschillende pakketten. Staat er in het overzicht dat een pakket 1000 euro kost, dan gaat het om de prijs inclusief BTW. Let op: deze prijs is exclusief eventuele reiskosten gemaakt door mij. Dit zal ik echter altijd voorafgaand aan het traject met jou bespreken en geld alleen als wij besluiten om een of meerdere sessies bij jou thuis te laten plaatsvinden of in een door jou gekozen publieke ruimte. Als de sessies online plaatsvinden, of in een ruimte van Zitten met Jezelf, zal er geen extra vergoeding bijkomen. De reiskosten worden zoals vermeld op de website, in overleg afgesproken en op papier gezet. Deze overeenkomst is lijdend voor de berekening van de uiteindelijke prijs van de reiskosten. 
	De betalingen van de trajecten dienen binnen 14 dagen na de factuurdatum te zijn betaald. De declaraties en facturen worden elektronisch verstuurd per mail. Ik stuur na het verstrijken van de betalingstermijn een betalingsherinnering en geef je de gelegenheid om binnen 14 dagen na ontvangst van de herinnering alsnog te betalen. Als na het verstrijken van deze tweede betalingstermijn nog steeds niet betaald is, ben ik gerechtigd incassomaatregelen te treffen of dit door derde te laten uitvoeren. Vanaf het verstrijken van de tweede betalingstermijn zal naast het bedrag wat je mij verschuldigd bent, ook de rente en buitengerechtelijke incassokosten aan jou in rekening gebracht worden. Het rentepercentage wordt bepaald door de wettelijke rente in Nederland. Wanneer er niet betaald is, zal ik het behandeltraject stopzetten totdat alle openstaande betalingsverplichtingen voldaan zijn. Ik ben gerechtigd om de betaalvoorwaarden eenzijdig te wijzigen maar deze wijziging zal alleen van toepassing zijn op alle aankopen die jij doet die ná de wijziging van de betaalvoorwaarden (zoals aangegeven op de website van Zitten met Jezelf bij de pagina Trajecten & Tarieven).
	Het kan natuurlijk altijd gebeuren dat een van ons langdurig ziek wordt of een ongeluk mee maakt waardoor diegene niet meer instaat is om de sessies af te maken. In buitengewone en onvoorziene omstandigheden is het in overleg mogelijk om geld terug te krijgen van het pakket wat je hebt aangeschaft. Het wegvallen van motivatie voor de sessies of een te drukke agenda vallen niet onder buitengewone onvoorziene omstandigheden.

2.3 Annulering en verplaatsen van sessies
	Het kan ook zijn dat je, om wat voor reden dan ook, de gemaakte afspraak wilt annuleren of verplaatsen. De ingeplande gesprekken kunnen 48 uur van tevoren kosteloos worden geannuleerd of verzet m.u.v. de afspraken die op maandag gepland staan, deze dienen op vrijdag verzet of geannuleerd te worden. Dit kan uitsluitend door middel van een telefoongesprek, email of face to face. Indien je korter van tevoren annuleerd of verzet betaal je het volledige bedrag voor het desbetreffende gesprek of gaat de sessie af van je sessie-tegoed van het eerder gekochte pakket. In sommige uitzonderlijke situaties kan het zijn dat ik besluit om je tegemoet te komen en de sessie alsnog kosteloos te annuleren of te verzetten. Hoewel ik dit lastig vind moet ik bij last-minute annuleringen helaas streng zijn: de tijd die ik reserveer in mijn agenda is mij waardevol en besteed ik het liefste aan de deelnemers van Zitten met Jezelf. Wanneer je een afspraak last-minute annuleert omdat je op dat moment geen motivatie voelt voor de sessie kan ik dat uur helaas niet meer vullen met iemand die een sessie goed had kunnen gebruiken.

2.4 Mijn rol als coach en trainer
	Hoewel ik opgeleid ben als psycholoog is mijn officiële rol tijdens onze gesprekken die van een coach en trainer. Het is belangrijk om te beseffen dat dit geen beschermde titels zijn en dat daar minder rechten en plichten aan zitten dan de bijvoorbeeld de titel psycholoog binnen de GGZ. Zo  houd ik geen dossier bij, ben ik niet medisch verantwoordelijk of aansprakelijk en zijn er geen officiële regels rondom geheimhouding. Daarnaast is de coaching en training die ik lever geen vervanging voor therapie binnen het medische zorgsysteem. Als er belangrijke medische gegevens zijn die op een negatieve invloed kunnen hebben op een traject bij Zitten met Jezelf  vraag ik je dit aan te geven aan het begin van het traject. Je bent zelf verantwoordelijk om contact op te nemen met medische hulpverlening als dit nodig is gedurende onze contactperiode. Bovenstaand gezegd hebbende zal ik er alles aan doen om jou zo professioneel mogelijk te behandelen, met de normen en waarden die ik geleerd heb binnen mijn rol als psycholoog in de GGZ. Lees meer hierover bij het stukje geheimhouding en aansprakelijkheid.

2.5 Geheimhouding
	Voor een coach of trainer is er juridisch gezien geen protocol of regelgeving rondom het beroepsgeheim. Echter is het uitermate belangrijk voor mij dat jij je veilig voelt tijdens onze gesprekken en kunt vertrouwen op mijn geheimhouding. Om deze reden houd ik daarom alsnog, danwel onofficieël, aan het medisch beroepsgeheim van psychologen. Dat is ongeacht vanuit welke professionele rol ik met jou in gesprek ben (informatieverstrekking, coaching, training etc.). Nu leg ik uit wat dit beroepsgeheim inhoud. 
	Al onze gesprekken zijn vertrouwelijk. Dat betekend dat ik zonder jouw toestemming nooit persoonlijke gegevens zal delen met anderen. De enige uitzondering op bovenstaand is als het om een levensbedreigende situatie gaat, in dat geval voel ik mij verplicht om hulpverlening of politie in te schakelen. Verder kan het zijn dat ik met anderen in overleg zal moeten gaan zodat ik mijn werk beter kan uitvoeren (denk aan intervisie/supervisie). Dit zal echter altijd volledig anoniem zijn, op een manier dat de gegevens die ik deel niet naar jou te traceren zijn. Ik houd geen dossiergegevens bij en ik maak geen rapport van onze gesprekken. De ingevulde vragenlijsten en persoonsgegevens die ik van je ontvang blijven binnen het communicatieplatform die wij gebruiken. Samen met het overige online communicatieverkeer wat wij hebben wordt dat beveiligd door de verstrekker van het communicatieplatform (denk aan microsoft en google etc.).  Als wij elkaar persoonlijk kennen zorg ik ervoor dat ik afspraken met je maak in hoe wij met elkaar om zullen gaan als wij elkaar buiten onze sessies treffen. 


3. Algemene informatie Zitten met Jezelf
Voor zowel de producten als de trajecten die ik aanbied op zittenmetjezelf.nl zijn de volgende voorwaarden van toepassing:

3.1 Intellectueel eigendom
	Vrijwel alles wat ik op mijn website heb staan of digitaal aan jou toestuur bij aankoop van je product of traject heb ik zelf gemaakt. Daar heeft enorm veel tijd en energie ingezeten en is met de beste intenties gedaan: Om jou als klant/deelnemer/mens net dat extra beetje inzicht en helderheid te geven zodat je de stof goed begrijpt en het je daadwerkelijk een stapje vooruit kan helpen. Hoewel ik erg voorstander ben van het delen van intellectueel eigendom vind het wel belangrijk dat dit in samenspraak met mij gebeurd. Daarom berusten alle rechten van het intellectuele eigendom, zoals octrooirecht, auteursrecht, modelrecht en andere vormen van recht, van alle producten en trajecten die ik aanbied via zittenmetjezelf.nl of via een andere weg (te koop of niet te koop, verkocht of niet verkocht), uitsluitend bij mij. Het openbaar maken of commercieel gebruiken van mijn producten mag uitsluitend na schriftelijke toestemming van mij. Dat gezegd hebbende deel ik graag mijn creaties, in welke vorm dan ook, dus mocht je geïntresseerd zijn kun je mij benaderen via info@zittenmetjezelf.nl. 
3.2 Aansprakelijkheid en klachten
	De voornaamste reden dat ik dit werk doe, is om mensen te helpen. Het kan echter zijn dat je ontevreden bent over de service die ik verleen. In dat geval hoop ik dat wij hier allereerst over in gesprek kunnen gaan met elkaar. Ik zal er alles aan doen om jou zo goed mogelijk te helpen met je klacht. Mocht dit uiteindelijk niet helpen is het goed om te weten wat je rechten zijn. Ik spreek onderstaand over een 'aanvaarde opdracht', daarmee bedoel ik een traject van Zitten met Jezelf die voldoet aan de volgende twee voorwaarden: Het traject is door jou betaald én per mail bevestigd door mij. Voor de aanvaarde opdrachten geld de volgende aansprakelijkheid. 
	Indien ik juridisch aansprakelijk ben, is deze aansprakelijkheid beperkt tot het bedrag dat door jou (beroeps)aansprakelijkheidsverzekering uitbetaald wordt plus het bedrag van een eventueel eigen risico. Ik ben niet aansprakelijk voor schade, van welke aard dan ook, ontstaan door en/of tijdens het gebruik van de producten en trajecten die ik lever. Dit geldt ook voor de kwaliteit en gevolgen van de geleverde producten en trajecten. De aansprakelijkheid is beperkt tot de prijs die jij betaald hebt voor het product of traject. Naast de aanvaarde opdrachten ben ik niet aansprakelijk. 	Mocht je een klacht willen indienen kan dat via info@zittenmetjezelf.nl. De klacht zal binnen een maand na afsluiting van ons behandelcontact per mail verstuurd moeten zijn. Het indienen van deze klacht ontslaat je niet van je betalingsverplichting naar mij. 

3.3 Effecten van Zitten met Jezelf
	Elke sessie of online oefening heeft enkele uren tot maanden tijd nodig om te integreren. Het kan daarnaast goed zijn dat je klachten in het begin wat erger lijken te worden. Dit heeft te maken met het versterkte bewustzijn wat de sessies of oefeningen teweeg kunnen brengen. De lichamelijke of emotionele uitwerkingen van je klachten kunnen namelijk voelbaarder worden door mindfulness beoefening en/of door hierover te praten. Dit is een heel normaal proces en hoort bij de verwerking van je klachten. De kans is erg groot dat de onderliggende oorzaken voor de klachten hiervoor ook al aanwezig waren maar dat deze niet direct voelbaar waren of dat je deze gevoelens niet relateerde aan de klachten zelf. Als je een actief traject hebt lopen bij mij raad ik je aan je zorgen met mij te delen. Als dit niet het geval is raad ik je aan om de klachten te melden bij de huisarts. In beiden gevallen geld dat als je je buitengewoon zorgen maakt om de klachten, je het beste zo spoedig mogelijk contact op kan nemen met de huisarts of huisartsenpost voor advies.

3.4 Toepasselijk recht
	Wanneer een bepaling vanuit deze algemene voorwaarden nietig is of verwijderd mocht worden blijven de andere bepalingen volledig van toepassing. Ter vervanging van deze nietig verklaarde of verwijderde bepaling zullen jij en ik in schriftelijk overleg een nieuwe bepaling opstellen waarbij zoveel mogelijk het doel en de strekking van de oorspronkelijke bepaling gebruikt dient te worden. De algemene voorwaarden blijven van kracht als ik mijn bedrijfsnaam, rechtsvorm of andere veranderingen teweeg breng aan Zitten met Jezelf. Op de algemene voorwaarden is het Nederlands recht van toepassing. 

3.5 Ten slotte
	Dankjewel voor het lezen van de algemene voorwaarden. Ik kan me voorstellen dat dat niet het leukste is wat je met je tijd kan doen. Ik hoop dat je je nu wel goed geïnformeerd voelt en helder voor ogen hebt wat je rechten en plichten zijn als je een traject of product koopt bij Zitten met Jezelf. Het rest mij alleen nog om je te bedanken voor je interesse in Zitten met Jezelf en ik wens je veel plezier, inzicht en geluk toe op het pad van zelfontwikkeling wat je aan het bewandelen bent.
